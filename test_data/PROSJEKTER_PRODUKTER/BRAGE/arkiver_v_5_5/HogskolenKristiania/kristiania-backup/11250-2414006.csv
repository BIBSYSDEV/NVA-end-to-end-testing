id,collection,dc.contributor.author,dc.contributor.author[],dc.date.issued,dc.date.issued[],dc.description.abstract[nb_NO],dc.identifier.uri,dc.identifier.uri[],dc.language.iso[nb_NO],dc.rights.uri[*],dc.rights[*],dc.subject[],dc.subject[nb_NO],dc.title.alternative[nb_NO],dc.title[nb_NO],dc.type[nb_NO]
"141707","11250/2414006","Botvar, Mathilde Henriette||Hvidsand, Tina Elisabeth Tian",,"2017-09-21",,"Bakgrunn: De norske kostrådene med anbefalinger om et daglig inntak av to til tre porsjoner
frukt/bær kan problematisere en god blodsukkerregulering for personer med type 2-diabetes
ettersom frukt inneholder en stor andel lettfordøyelige, raske karbohydrater. For diabetikere
er et stabilt blodsukkernivå vesentlig for å hindre komplikasjoner knyttet til sykdommen.
Flytende kost absorberes særlig raskt i mage-tarmkanalen og kan gi et stort utslag på
blodsukkeret. I nasjonale faglige retningslinjer for diabetes hevdes det at; ""rene fruktjuicer og
fruktbaserte smoothier vil gi en rask blodsukkerøkning og bør unngås eller begrenses for
personer med diabetes mellitus"". Med utgangspunkt i dette har vi undersøkt om det er en
signifikant forskjell på blodsukkernivå etter inntak av frukt i fast eller i flytende form.
Problemstilling: Hvordan påvirkes blodglukosenivået av hvorvidt frukt og bær inntas i fast
eller i flytende form? Tilleggsproblemstilling: Gir resultatene av forskning på dette feltet
grunnlag for å komme med en anbefaling knyttet til inntak av frukt hos personer med
diabetes mellitus type 2? Nullhypotese (H0): Frukt i flytende form gir ikke en raskere
blodsukkerstigning enn frukt i fast form. Alternativ hypotese (H1): Frukt i flytende form gir
en raskere blodsukkerstigning enn frukt i fast form.
Metode: 15 friske individer i alderen 22 - 29 år inntok frukt etter 12 timers faste over natten.
Deretter ble det utført blodsukkermålinger av hver enkelt deltaker ved hjelp av kapillære
blodprøver. Deltakerne ble tilfeldig fordelt (randomisert) i to grupper, hvor den ene gruppen
inntok hel frukt og den andre gruppen inntok flytende frukt i form av smoothie. Gruppene
fikk tildelt samme type frukt med samme energiinnhold. Mengden frukt ble bestemt i henhold
til Helsedirektoratets anbefaling om inntak av frukt. Første måling ble tatt ved fastende
tilstand. Deretter ble det utført målinger 15, 30, 45, 60 og 90 minutter etter matinntaket.
Dataene ble analysert i SPSS ved hjelp av uparet t-test og variansanalyse (ANOVA).
Resultater: T-testen og variansanalysen viste ingen signifikant forskjell i blodglukose
mellom de to gruppene (p > a). Smoothie-gruppen hadde et raskere fall i blodglukose
sammenlignet med hel frukt-gruppen, samt lave blodsukkerverdier på siste
blodsukkermåling. Ifølge t-testen hadde den siste blodsukkermålingen en p-verdi på 0,06.
Konklusjon: P-verdien ved stigningen av blodglukose er høyre enn 0,05. Derfor forkaster vi
den alternative hypotesen og beholder nullhypotesen. Smoothie-gruppen fikk et raskere
blodsukkerfall og endte opp med lave blodglukoseverdier. For å opprettholde et stabilt
blodsukker kan det være en fordel å spise hel frukt framfor flytende frukt for personer med
type 2-diabetes.","http://hdl.handle.net/11250/2455982",,"nob","http://creativecommons.org/licenses/by/4.0/deed.no","Navngivelse 4.0 Internasjonal",,"Ernæring||Blodsukker||Frukt||Bær||Diabetes type 2||Kvantitativ metode",,"Har konsistens betydning?: en empirisk analyse av fruktinntak og blodsukkerrespons","Bachelor thesis"
"141697","11250/2414006","Engedal, Erik Gretteberg||Deng, Wei Hai",,"2017-09-21",,"Bakgrunn For å implementere effektive tiltak for skolebarn i Norge i folkehelsearbeidet mot livsstilssykdommer er det viktig med mer objektiv data på deres fysiske aktivitetsnivå. Denne oppgaven undersøker forskjeller i moderat til høy fysisk aktivitet (MVPA) blant skolebarn i alderen 6-12 år fra ni skoler i Horten, Lørenskog og Bærum kommune.
Problemstilling Hvilke forskjeller finnes i det fysiske aktivitetsnivået blant skolebarn i Norge?
Metode Deltakerne (n = 2123) hadde på seg Actigraph wGT3x-BT akselerometre i syv sammenhengende dager i 2015. For å undersøke forskjeller i utvalget, ble barna inndelt i halvårstrinn, fordelt på kjønn og fordelt basert på mor og fars utdanningsnivå. Gjennomsnittlig antall minutter MVPA per dag (aMVPA) ble undersøkt.
Resultat aMVPA for hele utvalget var 90,70 min/dag (95% konfidensintervall (KI) ± 1,20), hvor 86,5 % hadde minst 60 min/dag MVPA som anbefalt av Helsedirektoratet. Gutter (gjennomsnitt = 95,76 min/dag, 95 % KI ± 1,62) hadde signifikant høyere gjennomsnittlig aMVPA enn jenter (gjennomsnitt = 85,56 min/dag, 95 % KI ± 1,62) (p < 0,0001). Eldre barn (10-12 år) hadde lavere aMVPA enn yngre barn (6-9 år) (p < 0,05). For hvert år er det et forventet fall på 3,6 min/dag (p < 0,0001). Far og mors utdanningsnivå har ingen effekt på barnas aMVPA samlet, men både mor (p < 0,001) og far (p < 0,0001) har effekt på jenter alene. Master/høyere utdanningsnivå ga signifikant høyere aMVPA enn ved lavere utdanningsnivåer. Alder, kjønn og foreldres utdanningsnivå står for 7,7 % av variasjonen i aMVPA (justert R2).
Konklusjon De fleste barna oppfyller anbefalingene for fysisk aktivitet, men tidlig intervensjon er viktig for å motarbeide den negative trenden i aMVPA med økende alder. Det er behov for flere studier som bruker objektive målemetoder for en mer fullstendig kartlegging av fysisk aktivitetsnivå blant skolebarn i Norge.
Nøkkelord: Akselerometer, Actigraph, MVPA, fysisk aktivitet, skolebarn, Norge.","http://hdl.handle.net/11250/2455958",,"nob","http://creativecommons.org/licenses/by/4.0/deed.no","Navngivelse 4.0 Internasjonal",,"Ernæring||Fysisk aktivitet||Barn||Kvantitativ metode||Akselerometer",,"Objektivt målt fysisk aktivitetsnivå blant barn i Norge i alderen 6-12 år","Bachelor thesis"
"141694","11250/2414006","Skår, Angelica",,"2017-09-21",,"Bakgrunn
Hjerte- og karsykdom er den hyppigste dødsårsaken i Norge. Hovedsakelig er hjerte- og
karsykdom forårsaket av aterosklerose, selv om årsaksmekanismene ikke er fullstendig kjent.
Det vi vet er at flere faktorer har innvirkning på, og kan øke, ateroskleroseprosessen. En av de
viktigste faktorene for økt risiko for hjerte- og karsykdom er hyperlipidemi. Dermed er det
interessant å se på hvilke kolesterolverdier barn i Norge har i dag, da risikofaktorer for hjerteog
karsykdommer kan oppstå allerede i barndommen.
Problemstilling
”Hvilke kolesterolverdier har norske barn i alderen 6 – 12 år, og hvordan samsvarer dette med
dagens referanseverdier?”
Metode:
Det ble tatt blodprøver av 1344 barn. Fordeling av utvalget ble gjort ved å dele inn i kjønn,
fordele på klassetrinn og kroppsmasseindeks (KMI). Inkluderte kolesterolverdier: total
kolesterol, HDL og non-HDL.
Resultat
Signifikante forskjeller mellom kjønn for kolesterolverdier, hvorav jenter generelt lå høyere
enn gutter. 4. klassinger hadde høyest gjennomsnittlig kolesterol. KMI sett mot
kolesterolverdier gav 1 gruppe med høy KMI og høy kolesterolverdier, mens en annen gruppe
gav høye kolesterolverdier og lav KMI. Referanseintervaller på 2,5 og 97,5 prosentiler ble ut
utarbeidet.
Konklusjon
Generelt sett viste kartlegging av kolesterolverdier at størsteparten av barna har gunstig
lipidprofil. En prosentandel hadde patologisk forhøyede verdier, med og uten overvekt, og
disse bør behandles for å forebygge risiko for fremtidig hjerte- og karsykdom.","http://hdl.handle.net/11250/2455956",,"nob","http://creativecommons.org/licenses/by/4.0/deed.no","Navngivelse 4.0 Internasjonal",,"Ernæring||Kolesterol||Barn||Kvantitativ metode",,"Kolesterolverdier hos barn 6-12 år","Bachelor thesis"
"141685","11250/2414006","Otterdal, Emilie Houm||Olsen-Nauen, Ida Charlotte",,"2017-09-21",,"Bakgrunn: Forskning har til nå ikke vist at det er en sammenheng mellom tilskudd av
antioksidanter og prestasjon i utholdenhetsidretter. Det er av den grunn delte meninger når det
kommer til antioksidanter og prestasjon.
Problemstilling: Hvilke effekter gir antioksidanter på prestasjon i utholdenhetsidretter?
Metode: Metoden som benyttes er en vitenskapelig litteraturstudie som belyser
sammenhengen mellom tilskudd av antioksidanter og prestasjon. Innhenting av data fra
relevante studier og faglig litteratur i form av pensumbøker gjennomføres ved et
systematisk litteratursøk i databaser som Pubmed, Medline og Google Scholar samt
fagbøker.
Resultater: Funn etter gjennomgang av valgt litteratur viser til at majoritetene av studiene
fant ingen eller liten effekt av antioksidanttilskudd på prestasjon. Imidlertid viste enkelte
studier en negativ effekt på tid til utmattelse ved inntak av antioksidanttilskudd. Økningen av
Mn-SOD og GPx i skjelettmuskulatur ble forhindret av antioksidanttilskudd. Også mFTA
proteinekspresjon og COX4 mRNA økte ved utholdenhetstrening, men fikk ingen signifikante
effekter av kombinert antioksidanttilskudd og utholdenhetstrening.
Konklusjon: Resultatene i denne studien gir ikke holdepunkter for å konkludere med at
antioksidanter har noen direkte prestasjonsfremmende effekt på adaptasjoner til
utholdenhetstrening. Derimot ser det ut til at oppregulering av biologiske markører kan
fremme utholdenhet på cellenivå. Biologiske markører som PGC-1α , GPx, TFAM og SOD
mRNA hemmes ved antioksidanttilskudd.
Stikkord: Antioksidanter, utholdenhet, effekt, trening, prestasjon","http://hdl.handle.net/11250/2455915",,"nob","http://creativecommons.org/licenses/by/4.0/deed.no","Navngivelse 4.0 Internasjonal",,"Ernæring||Utholdenhetstrening||Antioksidanter||Litteraturstudie",,"Effekter av antioksidanter på prestasjon i utholdenhetsidretter: en litteraturstudie","Bachelor thesis"
"141578","11250/2414006","Holmemo, Carina Wiker||Pedersen, Marie Skov",,"2017-09-20",,"Bakgrunn: Vitamin A-mangel er et utbredt helseproblem i utviklingsland. Spesielt barn og
gravide kvinner er utsatt for mangeltilstand. Konsekvenser av ubehandlet mangel kan være
synstap og død. Som tiltak har betakarotensyntese blitt utviklet i basismatvarer gjennom
biofortification. Biofortification inkluderer utvikling av planter gjennom genmodifisering og
konvensjonell planteavl. Oppgaven undersøker effekten av biofortified kassava, ris og hvit
mais med betakaroten på vitamin A-statusen.
Problemstilling: Kan biofortification av basismatvarer med betakaroten bidra til økt vitamin
A-status i utviklingsland?
Metode: Oppgaven ble gjennomført som en litteraturstudie. Relevant litteratur ble innhentet
via systematisk søk med engelske søkeord i databasene PubMed, Medline via Ovid, samt
Oria. Til sammen ble seks studier vurdert som relevante for oppgaven.
Resultater: Basert på resultatene i studiene viste ikke biofortified basismatvarer å medføre
økt vitamin A-status hos personer i utviklingsland. Derimot ble betakaroten effektivt
absorbert fra tarmen ved optimal og suboptimal vitamin A-status. Videre viste enkelte av
studiene at betakaroten ble omdannet til retinol.
Konklusjon: Det er nødvendig med flere studier for å vurdere om biofortified basismatvarer
med betakaroten vil være et effektivt tiltak for å øke vitamin A-statusen i utviklingsland.
Resultatene legger grunnlag for videre forskning på området.","http://hdl.handle.net/11250/2455836",,"nob","http://creativecommons.org/licenses/by/4.0/deed.no","Navngivelse 4.0 Internasjonal",,"Ernæring||Biofortifikasjon||Vitamin A||Basismatvarer||Litteraturstudie",,"Biofortification av basismatvarer med betakaroten som tiltak for å øke vitamin A-status i utviklingsland","Bachelor thesis"
"141576","11250/2414006","Andresen, Lena||Spansdahl, Therese",,"2017-09-20",,"Bakgrunn: Det har de siste tiårene vært en kraftig økning i prevalensen av diabetes mellitus type 2. I dag er det en av de ledende årsakene til død, og kostnadene knyttet til diabetes er tredoblet de siste 15 årene. Kosthold er i dag en del av førstelinjebehandlingen av diabetes mellitus type 2, men det er ikke fastslått en spesifikk koststrategi. Karbohydratredusert kost er et kostmønster som anbefales, og det er gjort mye forskning på lavkarbo-diettens effekt på glykemisk kontroll de senere årene. Middelhavsdietten er også anbefalt til diabetikere og er ofte omtalt som “verdens sunneste diett”.
Problemstilling: ”Hvilken effekt har lavkarbo-dietten og middelhavsdietten på Hba1c-nivået hos pasienter med diabetes mellitus type 2?”
Metode: For å best belyse problemstillingen har metoden litteraturstudie blitt benyttet i denne oppgaven. Det ble gjennomført systematiske søk i anerkjente databaser for å identifisere relevante forskningsartikler. Studiene er kritisk vurdert opp mot valgte kriterier.
Resultater: Alle originalstudiene som undersøkte effekten av lavkarbo viste en reduksjon av HbA1c-nivåene. Det samme ble observert i oppfølgingsstudiene, men reduksjonen her var minimal. De systematiske oversiktsartiklene og meta-analysene viste varierende resultater med både økning og reduksjon av HbA1c-nivåene. Alle studiene som omhandler middelhavsdietten hadde en reduksjon av HbA1c-nivåene, og reduksjonen var vedvarende over en lengre tidsperiode. Dette er ikke observert i studiene som omhandler lavkarbo hvor reduksjonen viste seg å være kortvarig.
Konklusjon: Basert på resultatene i denne studien gir lavkarbo en reduksjon i HbA1c-nivåene de første seks månedene. Resultatene viser at reduksjonen ikke er vedvarende over en lengre tidsperiode, og viser en tendens til økning etter seks måneder. Da det ikke er tatt høyde for konfunderende faktorer er det vanskelig å konkludere på den reelle effekten av lavkarbo på HbA1c-nivåene. Forskningen gjort på middelhavsdietten viser en reduksjon i HbA1c-nivåene uavhengig av vekttap, som også er vedvarende over tid. Basert på dette kan det konkluderes med at MD har en positiv effekt på HbA1c-nivåene hos pasienter med diabetes mellitus type 2.","http://hdl.handle.net/11250/2455828",,"nob","http://creativecommons.org/licenses/by/4.0/deed.no","Navngivelse 4.0 Internasjonal",,"Diabetes type 2||Ernæring||Lavkarbodiett||Middelhavsdiett||Litteraturstudie",,"Kan diabetes mellitus type 2 kureres på grønn resept?","Bachelor thesis"
"141573","11250/2414006","Eliassen, Annika",,"2017-09-20",,"Bakgrunn: Den høye og økende forekomsten av overvekt i Norge og på verdensbasis beskrives som en helseutfordring. Forholdet mellom overvekt, definert som KMI 25,0-29,9, og total dødelighet er likevel ikke entydig. Det er aktuelt å utforske dette forholdet for å vurdere helserisikoen ved overvekt og for å unngå unødvendige vekttapintervensjoner av personer med overvekt.
Problemstilling: Hva er sammenhengen mellom overvekt definert som KMI 25-29,9 og total dødelighet?
Metode: En vitenskapelig litteraturstudie ble brukt for å besvare problemstillingen. Litteratursøket ble utført i januar og februar 2017 i Medline og Google Scholar.
Resultater: Sammenhengen mellom overvekt og total dødelighet var ikke entydig. Overvekt var i fire av studiene assosiert med økt dødelighet. I en av disse studiene ble sammenhengen kun sett blant de yngre deltakerne og i en annen studie var sammenhengen kun til stede i øvre del av overvektsgruppen. I en studie var assosiasjon kun til stede blant kvinner og i to av studiene var assosiasjonen ikke til stede. I de resterende tre studiene ble det observert en beskyttende effekt av overvekt på dødelighet.
Konklusjon: Resultatene fra studiene tyder på et komplisert og sammensatt forhold mellom overvekt og total dødelighet. Vektforandringer og manglende justering av fysisk aktivitetsnivå var noen av faktorene som så ut til å spille inn på forholdet, men som i studiene ikke tydelig ble diskutert som forklaringsvariabler. Det påpekes i tillegg tydelige svakheter ved KMI for å forutsi vektrelatert helserisiko.","http://hdl.handle.net/11250/2455824",,"nob","http://creativecommons.org/licenses/by/4.0/deed.no","Navngivelse 4.0 Internasjonal",,"Litteraturstudie||Ernæring||Overvekt||Dødelighet",,"Litteraturstudie om sammenhengen mellom overvekt og total dødelighet","Bachelor thesis"
"141559","11250/2414006","Hägg, Daniel Fiskå||Kristiansen, Petter",,"2017-09-20",,"Bakgrunn: Irritabel tarmsyndrom er en kronisk funksjonell tarmlidelse hvor alvorlighetsgraden av symptomer som abdominal smerte varierer fra alvorlige til mindre alvorlig. På verdensbasis er forekomsten høy, særlig blant kvinner. Lidelsen reduserer livskvaliteten på individ nivå, og er en betydelig kilde til helseutgifter på samfunnsnivå. Etiologien er ikke fullstendig kjent men endret tarmflora er blitt observert hos pasienter. Lav-FODMAP-dietten og probiotika er to aktuelle behandlingsstrategier som det er blitt utført vitenskapelig forskning på i forhold til symptomlindring. Hensikten med oppgaven er å undersøke strategienes effekt på alvorlighetsgraden av irritabel tarmsyndrom-symptomer. For å undersøke alvorlighetsgraden har oppgaven kun inkludert studier hvor det validerte selvrapporterings spørreskjemaet ”Irritable bowel syndrome severity scoring system” er benyttet.
Problemstilling:
- Hvilken effekt har lav-FODMAP dietten på ”Irritable bowel syndrome severity scoring system” hos voksne irritabel tarmsyndrom-pasienter?
- Hvilken effekt har probiotika på ”Irritable bowel syndrome severity scoring system” hos voksne irritabel tarmsyndrom-pasienter?
Metode: En litteraturstudie hvor vitenskapelige forskningsartikler er innhentet ved søk i databasene Medline, EMBASE, PubMED, Cochrane Library og Google Scholar. Litteratursøket resulterte i elleve intervensjonsstudier og en metaanalyse.
Resultater: Fem av seks intervensjonsstudier som omhandlet lav-FODMAP-dietten fant en signifikant reduserende effekt i ”Irritable bowel syndrome severity scoring system”. Halvparten av intervensjonsstudier som omhandlet probiotika fant en signifikant reduserende effekt. Den andre halvparten fant ingen signifikant effekt.
Konklusjon: Lav-FODMAP-dietten har en positiv effekt på alvorlighetsgraden av symptomer relatert til irritabel tarmsyndrom, men studiekvaliteten er generelt lav. Probiotika har varierende effekter. Samtidig er det vanskelig å konkludere siden de undersøkte probiotiske bakteriestammene er ulike.","http://hdl.handle.net/11250/2455795",,"nob","http://creativecommons.org/licenses/by/4.0/deed.no","Navngivelse 4.0 Internasjonal",,"Irritabel tarm syndrom||Ernæring||Lav-FODMAP-diett||Litteraturstudie",,"Effekten av lav-FODMAP-diett og probiotika på symptomer ved irritabel tarmsyndrom","Bachelor thesis"
"141510","11250/2414006","Sætre, Pia||Svarstad, Pernille",,"2017-09-20",,"Bakgrunn: Omtrent 1% av verdens befolkning lider av cøliaki, men i dag er den eneste
behandlingen for sykdommen en livslang diett på et glutenfritt kosthold. Forebygging av
cøliaki er omdiskutert i litteraturen, og en rekke faktorer menes å påvirke risikoen for å
utvikle sykdommen. Især er tidspunkt for introduksjon av gluten til spedbarn spesielt vektlagt,
men anbefalingene varierer mellom både land og internasjonale organisasjoner.
Problemstilling: Når bør gluten introduseres til spedbarn for å forebygge utviklingen av
cøliaki?
Metode: Litteraturstudien er basert på et systematisk litteratursøk i de medisinske databasene
Ovid og Pubmed. Søket ble utført fra desember 2016, og inkluderte alle studiedesign som
vurderte effekten av tidspunkt for glutenintroduksjon og risikoen for å utvikle cøliaki hos
spedbarn.
Resultater: Ni studier kvalifiserte til inklusjon i oppgaven, inkludert to prospektive kohorter,
en tverrsnittstudie, to randomisert kontrollerte studier, tre systematiske oversikter og en
metaanalyse.
En norsk prospektiv kohort fant en økt risiko for å utvikle cøliaki ved introduksjon av gluten
etter seks måneder (p=0,045). Introduksjon ved fire måneders alder var ikke assosiert med en
økt risiko (p=0,89). En annen kohort fant derimot ingen assosiasjon mellom tidspunkt for
glutenintroduksjon og cøliaki. En svensk tverrsnittstudie fant en lavere risiko for cøliaki ved
introduksjon av gluten fra fire måneders alder (p=0,01).
I intervensjonsstudien til Lionetti et al. fant man en signifikant høyere andel barn med cøliaki
i gruppen introdusert for gluten ved seks måneder, sammenlignet med gruppen introdusert
ved 12 måneders alder (p=0,01). Forskjellen var derimot utliknet ved fem års alder (p=0,79).
Den andre intervensjonsstudien fant ingen signifikant forskjell i forekomst av cøliaki mellom
placebogruppen (gluten fra seks mnd) og intervensjonsgruppen (gluten fra fire mnd) (p=0,47).
Kun en systematisk oversikt konkluderer med at introduksjon av gluten til spedbarn før fire
måneder og etter syv måneder bør unngås. De to resterende oversiktene og metaanalysen
konkluderer med at tidspunkt for introduksjon av gluten ikke har noen effekt på risikoen for å
utvikle cøliaki
Konklusjon: Det er ingen betydelig sammenheng mellom tidspunkt for introduksjon av
gluten og risiko for å utvikle cøliaki. Det er behov for videre forskning.","http://hdl.handle.net/11250/2455682",,"nob","http://creativecommons.org/licenses/by/4.0/deed.no","Navngivelse 4.0 Internasjonal",,"Ernæring||Cøliaki||Spedbarn||Litteraturstudie",,"Forebygging av cøliaki hos spedbarn","Bachelor thesis"
"141489","11250/2414006","Skjærbekk, Guro Bakkehaug||Kollshaugen, Ine Therese",,"2017-09-20",,"Bakgrunn: En overflod av mat har ført til overvektsepidemi, og til en rekke tilfeller av
livsstilssykdommer som en konsekvens av dette. Et uheldig kosthold med et høyt inntak mettet
fett og salt, og fysisk inaktivitet øker risikoen for livsstilssykdommer og kardiovaskulær
sykdom. Vegetarianere har et lavt inntak mettet fett og kolesterol, og et høyt inntak fiber,
antioksidanter, vitaminer og mineraler. Forskning har vist at et slikt kosthold gir lavere risiko
for blant annet kardiovaskulær sykdom, livsstilssykdommer og overvekt.
Problemstilling: På hvilken måte påvirker forskjellige vegetariske kosthold kolesterol og
blodtrykk?
Metode: En kvantitativt tilnærmet litteraturstudie hvor det ble innhentet relevante
vitenskapelige artikler fra databasene Medline, SPORTdiscus og Cochrane Library. Søkeord
som ble benyttet var: ”vegetarian, ”vegan”, ”cholesterol”, ”lipids”, ”blood pressure”,
”hypertension”, ”LDL”, ”HDL”, ”vegetarian diet” og ”vegan diet” . ”Triglycerides” ble
benyttet i de første søkene, men ekskludert i senere søk på grunn av manglende relevans for
oppgaven.
Resultater: Oppgaven har vurdert resultater fra åtte studier, fire tverrsnittsstudier, én
randomisert kontrollert studie, én kohortstudie og to meta-analyser. Totalt ble 95 193
mennesker studert. Intervensjonsgruppene eller gruppene som ble observert i
observasjonsstudiene var pesceterianere, lakto-ovovegetarianere og veganere. Disse ble
sammenlignet med en kontrollgruppe som bestod av omnivorer. Samtlige studier viste bedret
kolesterol og blodtrykk hos vegetargruppene, men i tre av studiene ble ikke forskjellen lenger
signifikant etter å ha justert for kroppsmasseindeks. Blodtrykket viste en endring mellom -1,7
og -4,7 i diastolisk blodtrykk og mellom -2,6 og -6,9 i systolisk trykk. Kolesterolverdiene viste
en forskjell fra -4,1 til -6,1 mmol/L på totalkolesterol og -3,11 til -4,46 i TK:HDL-ratio blant
vegetargruppene.
Konklusjon: Våre funn viste lavere blodtrykk og kolesterol hos pesceterianere, lakto- og
ovovegetarianere, med konsekvent lavest verdier hos veganere.","http://hdl.handle.net/11250/2455626",,"nob","http://creativecommons.org/licenses/by/4.0/deed.no","Navngivelse 4.0 Internasjonal",,"Plantebasert kosthold||Ernæring||Kolesterol||Blodtrykk||Litteraturstudie",,"Effekten av vegetariske kosthold på blodtrykk og kolesterol","Bachelor thesis"
"141291","11250/2414006","Fornes, Andrea||Lundal, Rebecca",,"2017-09-19",,"Bakgrunnen for oppgaven er at høyfettdietter, fremfor den standardiserte høykarbodietten, er en
økende trend blant idrettsutøvere. I denne oppgaven ønsket vi å studere forskningen på dette
feltet, og undersøke om dette er en type diett idrettsutøvere kan ha nytte av, hvordan det påvirker
metabolismen deres, og hva det gjør for prestasjonen deres. Dermed ble vår problemstilling:
Hvilken effekt har en høyfettdiett, sammenlignet med en høykarbodiett, på metabolisme
og prestasjon hos utholdenhetsutøvere?
Metoden vi har brukt i denne oppgaven er litteraturstudie. Vi brukte søkemotoren Medline for å
finne relevant litteratur, i tillegg til artikler fra boken Idrettsernæring og deres kilder. Vi hadde en
rekke kriterier, og brukte kildekritikk for å finne solide kilder til vår oppgave.
De fleste studiene viste en tydelig metabolsk adaptasjon til HF ved en økt fettsyreoksidasjon og
nedsatt karbohydratoksidasjon. Flere viste også økt konsentrasjon av serumglyserol og dermed
økt lipolyse. Muskelglykogen varierte mer, og flere konkluderte med manglende korrelasjon
mellom glykogenmengde i muskler og prestasjon hos HF eller HF-super. Plasmasubstratene
varierte veldig, og var motstridende. Kan muligens forklares med at plasmakonsentrasjon ikke
representerer mengden brukt. Det var veldig lite fokus på rollen ketoner spiller i fettadaptasjon.
Bare fire studier nevnte ketonnivåer og bare to studier rapporterte en endring. Når det kom til
prestasjon var det kun to av studiene som rapporterte om signifikante resultater, studie 8 og 9.
Studie 1 og 2 hadde ingen signifikante resultater, men viste en forbedring i tid hos HF-gruppene
som kan være viktig for enkelte utøvere. I studie 4 var det tydelig økt utmattelse hos HF.
Konklusjonen vår er at alle studiene viser en tydelig metabolsk adaptasjon ved HF-dietter. På
tross av dette ser det ikke ut til at det noen signifikant differanse i effekten en HF-diett har på
prestasjonen, sammenlignet med en HK-diett.","http://hdl.handle.net/11250/2455269",,"nob","http://creativecommons.org/licenses/by/4.0/deed.no","Navngivelse 4.0 Internasjonal","Litteraturstudie","Ernæring||Høyfettsdiett||Metabolisme||Idrettsutøvere||Høykarbodiett",,"Effekten av høyfettdietter på metabolisme og prestasjon hos utholdenhetsutøvere","Bachelor thesis"
"140862","11250/2414006","Stadheim, Renate||Totorp, Marte",,"2017-09-15",,,"http://hdl.handle.net/11250/2454838",,"nob","http://creativecommons.org/licenses/by/4.0/deed.no","Navngivelse 4.0 Internasjonal",,"Litteraturstudie||Diabetes type 2||Middelhavsdiett",,"Litteraturstudie om hvordan middelhavsdietten kan påvirke risiko for å utvikle diabetes mellitus type 2","Bachelor thesis"
"140837","11250/2414006","Gasmann, Hedda||Nybakke, Marthe Drengsrud",,"2017-09-15",,"Bakgrunn
Type 2-diabetes er en utbredt metabolsk livsstilssykdom. Insulinresistens og nedsatt
glukosetoleranse fører til forhøyede blodsukkernivåer og øker risikoen for utviklingen av
alvorlige komplikasjoner. Overvekt og fedme er de største risikofaktorene for sykdommen.
Behandling av type 2-diabetes innebærer livsstilsendring med stor vekt på kosthold og fysisk
aktivitet. Et vegetarisk kosthold vil muligens kunne bidra til forebygging og behandling av
diagnosen da et slikt kosthold kan redusere risiko for høyt blodtrykk, type 2-diabetes, fedme
og enkelte former for kreft.
Problemstilling
Kan et plantebasert kosthold forebygge og bidra i behandling av type 2-diabetes?
Metode
For å besvare problemstillingen er litteraturstudie benyttet som metode. Innsamling av
litteratur er utført i januar-april 2017 ved systematisk- og usystematisk søk. I det systematiske
søket er det brukt bestemte søkeord i databasen PubMed. Ved det usystematiske søket hentet
vi inn relevante studier fra referanselister. Grunnlaget for studien er primærstudier,
metaanalyser og andre sekundærkilder som faglitteratur og statens retningslinjer.
Resultater
Tre av studiene som bygger på kohortdesign fant økt prevalens av type 2-diabetes ved et økt
inntak av animalske matvarer. En av de inkluderte tverrsnittstudiene fant lavere prevalens av
type 2-diabetes blant vegetarianere sammenlignet med ikke-vegetarianere. Alle de inkluderte
RCT-studiene og en metaanalyse viste en signifikant bedret blodsukkerkontroll hos pasienter
som ble satt på et plantebasert kosthold. En av de inkluderte tverrsnittstudiene viste en
signifikant positiv effekt på insulinsensitivitet hos vegetarianere.
Konklusjon
Studien konkluderer med at vegetarianere har høyere insulinsensitivitet enn ikkevegetarianere.
De har dermed en lavere risiko for å utvikle type 2-diabetes. Et plantebasert
kosthold gir et signifikant vekttap hos pasienter med type 2-diabetes, pasienter på dette
kostholdet får og en signifikant bedret blodsukkerkontroll. Derfor kan et plantebasert kosthold
forebygge og bidra i behandling av type 2-diabetes.","http://hdl.handle.net/11250/2454796",,"nob","http://creativecommons.org/licenses/by/4.0/deed.no","Navngivelse 4.0 Internasjonal",,"Plantebasert kosthold||Diabetes type 2||Litteraturstudie",,"Plantebasert kosthold i forebygging og behandling av type 2-diabetes","Bachelor thesis"
"140833","11250/2414006","Skjerve, Karoline Lyngstad||Kolseth, Kirsti",,"2017-09-15",,"Bakgrunnen for studien var ønsket om å undersøke hvorvidt en overgang fra et tradisjonelt norsk- til pescetarisk kosthold med minimum ett fiskemåltid om dagen kan ha effekt på blodlipider hos friske. En gunstig lipidprofil er av sentral betydning i forebygging av hjerte- og karsykdommer (HKS). Nysgjerrigheten for dietten pescetarianisme stammet fra forskning som tilsier at kjøtt og kjøttbiprodukter har negativ effekt på HKS, mens fisk og sjømat er vist å ha positiv effekt. Mekanismene bak utvikling av HKS ligger hovedsakelig i blodlipidene, men også abdominal fedme, kroppssammensetning og vekt er av betydning. Studiens formål var å undersøke hvilken effekt fire ukers pescetarisk intervensjon har på blodlipider hos friske.
RCT-studie med en kvantitativ metode ble valgt for å studere effekten av et pescetarisk kosthold. Blodprøver ble valgt som markører for lipidnivåene. Prøvene inkluderer triglyserider, total-, HDL-, LDL-kolesterol og serum blodglukose (alle fastende), i tillegg til antropometriske mål av høyde, vekt, midjemål og hofteomkrets. Utvalget besto av 14 studenter fra Høyskolen Kristiania og Handelshøyskolen BI, hvorav 11 jenter og 3 gutter. Deltakerne ble randomisert til to grupper à 7 deltakere, en invensjonsgruppe og en kontrollgruppe. Intervensjonsgruppen skulle spise etter rammene i et pescetarisk kosthold, og kontrollgruppen opprettholdt ordinært kosthold. Til intervensjonsgruppen ble det lagt føringer om minimum et måltid fisk eller sjømat hver dag, og minimum to måltider med fet fisk i uken. Spørreundersøkelser ble sendt ut og besvart for å undersøke kostholdet til begge gruppene før-, og ved endt intervensjonsperiode, samt ukentlig hos intervensjonsgruppen.
Resultatene viser ingen effekt av pescetarisk kosthold på totalkolesterol (P=0,236), triglyserider (0,173), HDL-kolesterol (P=0,595), LDL- kolesterol (P=0,262) eller serum blodglukose (P=0,172) i intervensjonsgruppen. Hofteomkrets ble imidlertid signifikant redusert intervensjonsgruppen (P=0,042). Signifikante forskjeller ble funnet på totalkolesterol (P=0,011) for hele utvalget samlet. Midjemål ble signifikant redusert i både intervensjonsgruppen (P=0,046) og kontrollgruppen (0,042).
Studien konkluderer med at det er kan være gunstig å følge rammene i et pescetarisk kosthold for å redusere andre risikofaktorer for HKS, men ingen signifikante forskjeller i blodlipider ble funnet i denne studien.","http://hdl.handle.net/11250/2454791",,"nob","http://creativecommons.org/licenses/by/4.0/deed.no","Navngivelse 4.0 Internasjonal",,"Pescetarisk kosthold||Blodlipider||Kvantitativ metode",,"Effekten av fire ukers pescetarisk intervensjon på blodlipider","Bachelor thesis"
"140827","11250/2414006","Nautnes, Stina||Skaare, Martine",,"2017-09-15",,"Bakgrunn: Rundt 33 % av Norges befolkning jobber turnusarbeid. Rapporten ""arbeidstid og
helse"" fra statens arbeidsmiljøinstitutt viser at de som jobber turnus har økt risiko for en rekke
livsstilssykdommer, som en følge av en usunn livsstil. Andre studier har vist at turnusarbeid
påvirker de ansattes matvarevalg og måltidsrytme, det kan forhindre regelmessige inntak av
måltider og øke småspising. Det er lite forskning rundt kostholdet til arbeidsgruppen, og
denne oppgaven skal derfor gjøre en kartlegging av turnusansattes kosthold.
Problemstilling: Dekker turnusansattes kosthold næringsstoffanbefalingene?
Metode: Det er utført en tverrsnittstudie i forbindelse med denne oppgaven. Data ble samlet
inn i januar 2017 fra to sykehjem i Oslo-området. Studien inkluderte kvinner i en alder fra 18-
60 år. For innsamling av data ble det benyttet et kostregistreringsskjema der deltakerne
registrerte alt de spiste i 3 dager, to dager på jobb og en fridag. Det ble vedlagt et
spørreskjema, der deltakerne svarte på spørsmål angående kjønn, aldersgruppe, aktivitetsnivå
og fysisk aktivitet samt høyde og vekt for å finne kroppsmasseindeks. For å se eventuelle
kostholds- og vektendringer, ble det inkludert spørsmål om dette. Fra informasjonen i
spørreskjemaet ble det opprettet en profil for hver deltaker i ”Kostholdsplanleggeren”, der
kostregistreringene også ble ført inn. Dette ga opphav til en oversikt over inntak av ulike
næringsstoffer for hver enkelt deltaker. Dataene ble analysert i Excel (Microsoft Office, Excel
2011), og i SPSS (IBM SPSS, versjon 21) ble det utarbeidet grafer og diagrammer. I denne
oppgaven presenteres sentralmål som median og spredningen med kvartiler ved skjevfordelte
variabler.
Resultater: Medianverdien (P50) for utvalget var 1666 kcal/dag (kvartilbredde 451). Inntaket
av protein og fett var i øverste anbefalte grense, i motsetning til inntaket av karbohydrat som
var i nedre grense for anbefalingene. 10 % er innenfor anbefalingene for mettet fett og 20 %
er innenfor anbefalingene for kostfiber. Inntaket av mikronæringsstoffene vitamin D, kalsium,
jern, folat og jod er lavt for dette utvalget, der mellom 0 og 30 % dekker sitt behov for daglig
inntak.
Konklusjon: Turnusansattes kosthold dekker ikke Helsedirektoratets
næringsstoffanbefalinger i denne studien. Det er nødvendig at flere studier gjennomføres for å
tydeliggjøre problematikken rundt dette temaet.","http://hdl.handle.net/11250/2454779",,"nob","http://creativecommons.org/licenses/by/4.0/deed.no","Navngivelse 4.0 Internasjonal",,"Kosthold||Turnusansatte||Kvantitativ metode",,"Kartlegging av kostholdet til turnusansatte innen helsesektoren","Bachelor thesis"
"116623","11250/2414006","Fiskaa, Grete||Vik, Idunn Pernille",,"2016-10-10",,"Sammendrag
Bakgrunn: Prevalensen av overvekt og fedme øker verden over. Overvekt og fedme i form av
høy BMI har vist en tydelig sammenheng med preeklampsi. Denne litteraturstudien har som
mål å undersøke empirien som foreligger på området for å finne ut om overvekt og fedme
disponerer for preeklampsi.
Metode: Litteraturstudien har gjennomført systematiske søk i søkemotorene PubMed, Oria og
Google Scholar. Empirien ble innhentet i perioden desember 2015 til april 2016. Totalt 8
studier ble inkludert etter gjennomgang av studiedesign, utgivelsesdato og studiens
oppsummering av hovedfunn. Hver enkelt studie ble kritisk vurdert og benyttet for å besvare
problemstillingen.
Resultat: Seks studier viser til en OR eller RR >1 hos overvektige kvinner, hvorav fire av
studiene viser til en statistisk signifikant sammenheng. Fem studier viser til en OR eller RR
>1 hos kvinner med fedme og samtlige studier viser til statistisk signifikant sammenheng. En
studie undersøkte risikoen for kvinner med lav BMI og kunne vise til en risikoreduksjon på
47% for kvinner med BMI <19,8. En studie viste til en OR >1 hos normalvektige kvinner.
Konfidensintervallet påviste en statistisk signifikant sammenheng.
Konklusjon: Empirien avdekker en tydelig sammenheng mellom overvekt og fedme og
preeklampsi. Overvekt og fedme kan disponere for preeklampsi. Resultatene viser at risikoen
for preeklamspi øker gjennom hele BMI-spekteret, uavhengig om at vekten til kvinnen er
helsemessig gunstig eller ikke. Funnene viser at jo lavere BMI, jo lavere risiko. Resultatene
avdekker samtidig at sykdommen også forekommer hos kvinner med undervekt og
normalvekt. Sammenhengen er derfor ikke ansett som kausal, da overvekt og fedme ikke er
en forutsetning for sykdommen.","http://hdl.handle.net/11250/2414021",,"nob","http://creativecommons.org/licenses/by-nc-nd/3.0/no/","Navngivelse-Ikkekommersiell-IngenBearbeidelse 3.0 Norge",,"overvekt||fedme||preeklampsi||litteraturstudie",,"Overvekt/fedme og preeklampsi","Bachelor thesis"
"116714","11250/2414006","Brækkan, Sara||Evjen Berg, Martine",,"2016-10-11",,"Sammendrag
Vår oppfatning er at stadig flere kutter ut gluten fra kostholdet sitt uten grunn og at dette
proteinet har fått et unødvendig dårlig rykte. I dag har 1-2% av den norske befolkningen
sykdommen cøliaki og tåler ikke gluten. Mange lever i troen om at et glutenfritt kosthold har
en god effekt på helsen, og dette har ført til at det glutenfrie matmarkedet har eksplodert de
siste 10 årene. Vi har valgt å se på de helsemessige konsekvensene av å ekskludere gluten fra
kostholdet og problemstillingen er som følger: «Hva er de helsemessige konsekvensene av å
spise glutenfritt?». Helsekonsekvensene vi undersøkte var effekten på tarmflora og
immunforsvaret. Vi så også på næring- og vitaminstatus (makro- og mikronæringsstoffer) og
hvilken risiko det gir for utvikling av overvekt og fedme. Litteraturstudie ble valgt som
metode for å best mulig besvare problemstillingen. Resultatene viste at det er lite sannsynlig
at inntak av glutenfrie produkter vil gi bedre helse, med mindre man har medisinsk grunnlag
for å følge glutenfri diett. Vi fant også at cøliakere hadde høyere nivå av totalt plasma
homocysteine enn den generelle befolkningen, som er en indikasjon på dårlig vitaminstatus.
Glutenfri diett viste også å redusere bakteriefloraen som var regnet for å bidra til god helse
hos mennesker som Bifidobacterium og Lactobacillus. Samtidig økte de tarmbakteriene som
er potensielle sykdomsfremkallende. En av studiene viste at det var økt forekomst av fedme
blant de som hadde cøliaki og spiste glutenfritt i motsetning til de som ikke gjorde det.
Konklusjonen basert på våre funn av litteratur og forskning er som følger; glutenfri kost gir
uheldige helsemessige konsekvenser og bør derav unngås om det ikke er strengt nødvendig
på grunn av en cøliaki. Det vil være behov av mer forskning på området, da det vites for lite
om langtidskonsekvensene av å følge et glutenfritt kosthold. Det bør gjøres en innsats for å
bedre de glutenfrie erstatningsproduktene, slik at de er verdige erstattere og kan bidra med
gode næringsstoffer på lik linje med synonymproduktene.","http://hdl.handle.net/11250/2414245",,"nob","http://creativecommons.org/licenses/by-nc-nd/3.0/no/","Navngivelse-Ikkekommersiell-IngenBearbeidelse 3.0 Norge",,"gluten||glutenfritt kosthold||litteraturstudie",,"Gluten: sunt eller usunt?","Bachelor thesis"
"116742","11250/2414006","Rikheim, Ragna Hove",,"2016-10-11",,"SAMMENDRAG
Bakgrunn: Forståelse for mekanismene som kontrollerer prosesser i cellene som påvirker
utviklingen av kreft er ikke bare viktig for å øke kunnskap om sykdommen, men også for å
utvikle forebyggende og terapeutiske strategier for kreftbehandling. Det en voksende mengde
dokumentasjon på bestanddeler i maten som kan påvirke kreftutvikling, og epigenetikk utgjør et
felt innen kreftforskning som kan forklare årsakssammenhenger gjennom mekanismer for genekspresjon.
B-vitaminet folat har utpekt seg på grunn av sin funksjon i opprettholdelsen av
normal gen-ekspresjon, og epigenetisk regulering av prosesser som stabiliserer DNA-et; også
kjent som DNA-metylering. Kostholdet er i størst grad assosiert med kolorektal- og
pankreaskreft, eller gastrointestinale kreftformer. Spørsmålet er i midlertid hvor relevant et
spesifikt næringsstoff som folat er i sammenhengen mellom ernæring og risikoen for kreft.
Problemstilling: Hvilken effekt har folat-status på utviklingen av gastrointestinal kreft via
epigenetiske mekanismer?
Metode: Denne oppgaven er en litteraturstudie, og en ren teoretisk besvarelse. Litteraturstudien
som metode har resultert i et utvalg av studier relatert til problemstillingen. Kildekritikk har vært
en sentral del i metoden, både under litteratursøket og i tolkingen av resultatene. Besvarelsen på
problemstillingen og grunnlaget for å trekke en konklusjon i oppgaven er basert på aktuell
forskning i de inkluderte studiene fra litteraturstudiet, og relevant faglitteratur.
Resultater: Resultatene i de inkluderte studiene viste ingen klare assosiasjoner mellom folatstatus
og risikoen for gastrointestinal kreft, men en sterkere assosiasjon mellom folat-status og
endret DNA-metylering. Resultatene åpner for flere spørsmål om effekten til folat som bør følges
opp i fremtidige studier.
Konklusjon: Motstridende og ikke-signifikante resultater gjør at det er for tidlig å trekke noen
konklusjon om effekten folat-status har i utviklingen av gastrointestinal kreft via epigenetiske
mekanismer.","http://hdl.handle.net/11250/2414327",,"nob","http://creativecommons.org/licenses/by-nc-nd/3.0/no/","Navngivelse-Ikkekommersiell-IngenBearbeidelse 3.0 Norge",,"litteraturstudie||kosthold||folat||epigenetikk||kreft||kreftrisiko",,"Folat, epigenetikk og risikoen for kreft","Bachelor thesis"
"116929","11250/2414006","Larsen, Marte||Phengphan, Sukhontharos",,"2016-10-13",,"I bacheloroppgaven vår har vi undersøkt hvordan lavkarbodiett påvirker HbA1c-nivået hos
pasienter med diabetes type 2. Temaet er både aktuelt og har vært gjennomgående i vårt studie i
ernæring. Lavkarbodietten har vært mye omdiskutert i media og fått mye oppmerksomhet i
Norge. I tillegg er diabetes type 2 en økende sykdom med en eksplosiv utvikling i antall nye
tilfeller de siste par årene. Vi har derfor valgt å besvare denne problemstillingen:
“Hvilken effekt har lavkarbodiett på HbA1c-nivåer hos diabetes type 2-pasienter?”.
Metoden vi har valgt er litteraturstudie. Vi har benyttet ulike søkemotorer for å finne fram
relevante forskningsartikler som kan besvare problemstillingen. Imidlertid har vi vært kritiske til
kildene vi har brukt.
Resultatet fra forskningen har vist at lavkarbodiett har en HbA1c reduserende effekt hos diabetes
type 2-pasienter de første 3-6 månedene. Etter seks måneder avtar effekten av lavkarbodietten,
fordi HbA1c-nivåer økte igjen til nesten samme verdi som utgangspunktet.
Vi konkluderte med at lavkarbodietten har en reduserende effekt og kan forbedre HbA1c-nivået
hos diabetes type 2-pasienter på kort sikt, men ikke på lang sikt. Lavkarbodiett kan dermed være
en anbefaling for diabetes type 2-pasienter med tanke på blodsukkerregulering på kort sikt. Det
trengs ytterligere og mer omfattende forskning for å kunne fastslå om lavkarbodiett kan være en
behandling av diabetes type 2 på lang sikt.","http://hdl.handle.net/11250/2414813",,"nob","http://creativecommons.org/licenses/by-nc-nd/3.0/no/","Navngivelse-Ikkekommersiell-IngenBearbeidelse 3.0 Norge",,"litteraturstudie||lavkarbodiett||hemoglobin a1c||diabetes type 2",,"Lavkarbodiettens effekt på blodsukkerregulering hos diabetes type 2-pasienter","Bachelor thesis"
"118259","11250/2414006","Heir, Martine||Lind, Oda Kristine",,"2016-11-01",,"Bakgrunn: I Norge er overvekt og fedme et stadig voksende problem. Fedme er en kronisk
lidelse som krever langsiktig oppfølging i form av vektreduksjon ved hjelp av
livsstilsintervensjon. Vi leter fortsatt etter metoder som er optimale for vektreduksjon. Både
5:2-dietten og diett med jevn energirestriksjon er metoder som er vist å føre til reduksjon i
vekt. Et høyt innhold av kostfiber i kosten er assosiert med lavere KMI, lavere blodtrykk,
lavere postprandial blodglukose, bedre insulinsensitivitet og lavere serum LDL- kolesterol i
blodet.
Problemstilling: Primærendepunktet i denne bacheloroppgaven var å undersøke om det er
signifikante forskjeller i relativt kostfiberinntak for et utvalg voksne i alderen 21-70 år med en
KMI mellom 30 - 45 kg/m2 og minst én risikofaktor for metabolsk syndrom, før
kostintervensjon og etter kostintervensjon ved vektreduksjon. Sekundærendepunktet i denne
bacheloroppgaven var å undersøke om det er signifikante forskjeller i relativt kostfiberinntak
før kostintervensjon og etter kostintervensjon ved vektreduksjon mellom gruppen som fulgte
en 5:2-diett og gruppen som fulgte en jevn energirestriksjonsdiett.
Metode: Bacheloroppgaven er en understudie av RCTen ”Intermittent fasting for weight loss
in obese patients”. Intervensjonsgruppen ble tildelt en 5:2-diett og kontrollgruppen ble tildelt
en jevn energirestriksjonsdiett. Begge gruppene ble anbefalt å spise middelhavskost.
Kostdagbøker ført over syv dager ble samlet inn fra 47 deltakere. De ble registrert for det
samme utvalget i to omganger, før intervensjonsstart og etter 12 ukers visitt.
Kostdagbøkene ble ført inn i Kostholdsplanleggeren der det ble hentet ut informasjon om
kostfiberinntak og energiinntak.
Resultater: Hele utvalget hadde et gjennomsnittlig kostfiberinntak ved pretest på 21,01g/d ±
5,79. Gjennomsnittlig energiinntak for hele utvalget var på 9,83 MJ/d ± 2,18. Andel kostfiber
per MJ ved pretest utgjorde 2,19 ± 0,59 g/MJ for hele utvalget. Ved posttest var
gjennomsnittlig kostfiberinntaket på 19,35 g/d ± 5,66 for hele utvalget. Gjennomsnittlig
energiinntak var på 7,07 MJ/d ± 1,44. Andel kostfiber per MJ ved posttest utgjorde 2,77 g/MJ
± 0,75 for hele utvalget. Forskjellen i relativt kostfiberinntak fra pretest til posttest for hele
utvalget var høy-signifikant (p = 0,000003). Gruppen med energirestriksjonsdiett hadde et
kostfiberinntak på 2,07 g/MJ ± 0,52 ved pretest og et kostfiberinntak på 3,04 g/MJ ± 0,78
posttest . Gruppen med 5:2-diett hadde et kostfiberinntak på 2,29 g/MJ ±0,65 ved pretest og et
kostfiberinntak på 2,55 g/MJ ± 0,66 posttest. Gruppen med energirestriksjonsdiett hadde en
høy-signifikant endring i kostfiberinntak fra pretest til posttest (p = 0,000002). Gruppen med
6
5:2-diett hadde ikke en signifikant endring i kostfiberinntak fra pretest til posttest (p = 0,056).
Det er ikke en signifikant forskjell i kostfiberinntak mellom gruppene pretest (p = 0,215), men
det er en signifikant forskjell mellom gruppene posttest (p = 0,029)
Konklusjon: Det var signifikante forskjeller i relativt kostfiberinntak fra pretest til posttest
for alle 47 deltakerne. Det var ikke signifikante forskjeller mellom gruppene pretest, men det
var signifikante forskjeller mellom gruppene posttest. Resultatene fra studien viser at det kan
være mer gunstig for populasjonen å følge en jevn energirestriksjonsdiett basert på
middelhavskost, fremfor en 5:2-diett for å oppnå et adekvat inntak av kostfiber og god helse
på kort og lang sikt. Likevel er det vanskelig å generalisere resultatene våre til den aktuelle
populasjonen grunnet utvalgets størrelse og utdanningsnivå.","http://hdl.handle.net/11250/2418477",,"nob","http://creativecommons.org/licenses/by-nc-nd/3.0/no/","Navngivelse-Ikkekommersiell-IngenBearbeidelse 3.0 Norge",,"kvantitativ metode||ernæring||vektreduksjon||kostintervensjon",,"Inntak av kostfiber ved kostintervensjon – en kvantitativ studie","Bachelor thesis"
"118263","11250/2414006",,"Trebler, Maren",,"2016-11-01","Bakgrunn: Antall barn og unge som lider av overvekt eller fedme øker kraftig for hvert år.
Nylig har flere studier foreslått at amming kan redusere risiko for å utvikle overvekt og av den
grunn bør det oppfordres til økt varighet av amming. Formålet med oppgaven var å undersøke
hvilken forskning som til nå er utført på amming og redusert risiko for overvekt, og hvilke
konklusjoner som kan trekkes ut i fra resultatene.
Problemstilling: Hvilken sammenheng er det mellom amming og redusert risiko for overvekt
hos barn?
Metode: Oppgaven er en vitenskapelig litteraturstudie som belyser sammenhengen mellom
amming og overvekt hos barn. For å besvare problemstillingen ble det i Januar 2016
gjennomført et litteratursøk i PubMed´s database for å hentet inn evidensbaserte studier som
har forsket på denne sammenhengen.
Resultater: Flertallet av studiene som ble anvendt i oppgaven støtter hypotesen om at
amming reduserer risiko for overvekt hos barn og unge. Det ble avdekket dose-respons effekt
i noen av studiene som understreker viktigheten av å oppfordre til en lengre varighet av
amming. En studie forkaster hypotesen på grunnlag av at det ikke ble observert en signifikant
trend når konfunderende faktorer ble inkludert.
Konklusjon: Amming reduserer risiko for overvekt hos barn og unge, men fortsatt ser det ut
til at andre faktorer kan ha større betydning. Det er fortsatt behov for mer forskning, spesielt
for å undersøke om effekten påvirker overvekt eller fedme i senere alder.
Stikkord: Amming; varighet av amming; overvekt blant barn og unge; spedbarnsernæring",,"http://hdl.handle.net/11250/2418483","nob","http://creativecommons.org/licenses/by-nc-nd/3.0/no/","Navngivelse-Ikkekommersiell-IngenBearbeidelse 3.0 Norge",,"Amming||Overvekt||Barn||Litteraturstudie||Spedbarnsernæring","Breastfeeding and reduced risk of childhood overweight","Amming og redusert risiko for overvekt hos barn","Bachelor thesis"
"118265","11250/2414006","Eriksen, Nathalie||Cocozza, Annelen Kjølås",,"2016-11-01",,"Bakgrunn
Årlig fødes to til tre prosent med intrauterin veksthemning. I tillegg til at intrauterin
veksthemning øker risikoen for diabetes, høyt blodtrykk og koronare hjertesykdommer har flere
studier vist at intrauterin veksthemning øker risikoen for kognitiv svekkelse hos barn.
Formål
Hovedformålet med denne oppgaven var å se om intrauterin veksthemning påvirket den kognitive
utviklingen hos barn.
Metode
PubMed, Medline og Oria ble brukt som databaser for å finne ulike studer som kvalifiserte seg i
denne litteraturstudien. Studiet var kvalifisert for inkludering hvis intervensjonsgruppen bestod
av barn med intrauterin veksthemning, barn med intrauterin veksthemning i tillegg til barn små
for gestasjonsalder og barn født for tidlig med intrauterin veksthemning. Samt måtte fri fulltekst
av forskningsartiklene være tilgjengelig.
Resultater
Etter å ha gått igjennom 86 ulike forskningsartikler, ble 8 av disse inkludert i oppgaven. To av
artiklene var review artikler og seks kohortstudier. Sammenlagt fikk syv av åtte studier resultater
som viste til kognitive forsinkelser hos barn med intrauterin veksthemning. Ett av studiene viste
ingen forskjeller mellom intervensjonsgruppen og kontrollgruppen som bestod av barn passende
for gestasjonsalder, med unntak av de barna som i tillegg i tillegg til intrauterin veksthemning
hadde neonatale komplikasjoner.
Konklusjon
I denne oppgaven ble det vist en sammenheng mellom IUGR og kognitiv utvikling. IUGR så ut
til å bidra til redusert kognitiv utvikling.","http://hdl.handle.net/11250/2418495",,"nob","http://creativecommons.org/licenses/by-nc-nd/3.0/no/","Navngivelse-Ikkekommersiell-IngenBearbeidelse 3.0 Norge",,"intrauterin veksthemning||litteraturstudie||kognitiv utvikling",,"Kognitiv utvikling hos barn med intrauterin veksthemning","Bachelor thesis"
"118294","11250/2414006",,"Brekke, Sarah",,"2016-11-01","Bakgrunn
AD/HD er en psykisklidelse som oppstår som resultat av dysfunksjon i
nevrotransmisjonssystemene. Lidelsen kjennetegnes ved uoppmerksomhet, hyperaktivitet,
redusert motivasjon og komorbidelidelser. Uttredelse av AD/HD hos barn i Norge og andre
vestlige land har vokst betydelig de siste 20 årene. AD/HD diagnostiserte barn behandles
primært med sentralstimulerende medikamenter. Per i dag dette som den mest effektive
behandlingsmetoden for AD/HD symptomer. Kvalme, anemi, anoreksi, dårlig matlyst, redusert
vekst, og stoffavhengighet er vanlige bivirkningene som kan oppstå ved bruk av slike
medikamenter. Forskning viser at omega-3 plasmanivåer kan være relatert til utredelsen av
AD/HD hos barn. Opprettholdelse av anbefalte mengden av omega-3 nivåer i blodet via tilskudd
eller ved inntak av fet fisk bidrar til normal hjerneutvikling og signaltransmisjon og dermed
støtter teorier om å kunne motvirke symptomer relatert til AD/HD.
Problemstilling
«Hvordan kan et daglig inntak av kosttilskudd med omega-3 fettsyrer påvirke symptomer av
AD/HD hos barn og ungdom?»
Metode
For å svare på problemstillingen benyttes en kvalitativ tilnærming i form av en litteraturstudie
som metode. Innhenting av resultater i denne litteraturstudien gjennomføres ved et systematisk
søk. Denne prosessen er dokumentert slik at det skal kunne etterfølges og gjentas.
Resultater
5 av 6 RCT-studier inkludert i studien tyder på klinisk sett relevante forbedringer i
alvorlighetsgraden av symptomer ved bruk av testbehandlingsprodukter bestående av omega-3
fettsyrer sammenlignet med kontrollbehandlinger. Resultater fra metaanalysen tyder på at
tilskudd av både omega-3 og omega-6 bidrar med å redusere AD/HD symptomer, noe som
motstrider enkelte teorier. Pilotstudien viser en svært gunstig effekt ved bruk av høyere enn
konvensjonelle doser omega-3, men denne studien har også en mye høyere risiko for bias og
placebo effekt og dermed en lavere grad av validitet.
Konklusjon
Forskning til nå tyder på at et daglig inntak av kliniske doser med omega-3 reduserer
alvorlighetsgraden av symptomer relatert til AD/HD hos barn og ungdom. Resultater fra studien
understreker at forskningen til nå peker i retning av at omega-3 potensielt kan ha ytterlige effekt
ved behandling over lengre tid og ved høyere doser. Omega-3 tilskudd tyder også på å være en
gunstig komplementærbehandlingsmetode ved AD/HD siden det viser å ha milde bivirkninger og
en liten grad av medikamentelle interaksjoner.",,"http://hdl.handle.net/11250/2418581","nob","http://creativecommons.org/licenses/by-nc-nd/3.0/no/","Navngivelse-Ikkekommersiell-IngenBearbeidelse 3.0 Norge",,"AD/HD||Barn||Litteraturstudie||Kosttilskudd||Omega-3",,"Litteraturstudie om flerumettede fettsyrer ved behandling av AD/HD symptomer hos barn og ungdom","Bachelor thesis"
"118587","11250/2414006",,"Heen, Hanne||Fjeldberg, Vibeke",,"2016-11-03","Bakgrunn: Overvekt og fedme har en økende prevalens på verdensbasis og Verdens
helseorganisasjon anslår barnefedme som en av de mest alvorlige folkehelseutfordringer i det
21. århundre. Overvektige barn har høy sannsynlighet for å bli overvektige som voksne. De
har økt risiko for å utvikle livsstilssykdommer som diabetes mellitus type 2, hjerte- og
karsykdommer i yngre alder, som igjen er assosiert med risiko for tidlig død og uførhet.
Overvekt og fedme er knyttet til for høyt energiinntak i forhold til energiforbruk. Et sunt
kosthold kan være med på å forebygge overvekt blant barn og det har blitt gjennomført flere
studier på om en kostintervensjon på skolen kan være forebyggende for den økte prevalensen.
Problemstilling: Kan en skolebasert kostintervensjon bidra til å redusere BMI, og forebygge
overvekt hos barn under 18 år ?
Metode: En litteraturstudie hvor vitenskapelige artikler hentet ved søk i databasene PubMed
via Helsebiblioteket, Google Scholar og Medline ga et utvalg av relevante
intervensjonsstudier.
Resultater: Funnene i de gjennomgåtte studiene viser til en positiv assosiasjon mellom en
kostintervensjon på skolen og effekt på vektnedgang blant skolebarn, samt forebygge
overvekt. Studiene viser at både enkle- og komplekse intervensjoner kan føre til vektnedgang.
Konklusjon: Resultatene i studiene gir holdepunkter for at en kostintervensjon i skolen kan
gi en effekt på reduksjon i BMI hos barn under 18 år, samt virke forebyggende på overvekt.",,"http://hdl.handle.net/11250/2419148","nob","http://creativecommons.org/licenses/by-nc-nd/3.0/no/","Navngivelse-Ikkekommersiell-IngenBearbeidelse 3.0 Norge",,"Kostintervensjon||Overvekt||Barn||Litteraturstudie",,"Skolebasert kostintervensjon – En litteraturstudie","Bachelor thesis"
